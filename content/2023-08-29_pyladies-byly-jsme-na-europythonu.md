Title: PyLadies - Byly jsme na EuroPythonu
Date: 2023-08-29 18:00:00
Author: Karolina Surma

Do Prahy letos poprvé doputovala konference EuroPython.
Mezi 17. 7. a 23. 7. 2023 jste tam mohli potkat velkou část české Python komunity.
EuroPython nám poskytl jak možnost posílit vazby v naší komunitě, tak rozšířit sítě do mezinárodních vod.

S PyLadies jsme to nemohly zmeškat!

![samolepky_pyladies]({static}/images/samolepky_pyladies_2023.jpg)


## Aktivity PyLadies

S nápadem, že oslovíme organizátory EuroPythonu přišla **Monika Bláhová** z brněnských PyLadies.
Vděčíme jí rozhýbání a finální rozsah prezentace PyLadies na EuroPythonu.
Původně byl v plánu pouze večerní sraz PyLadies a příznivců, z něhož se postupně vyklubaly další aktivity.
Realizace dopadla na výbornou díky nasazení, jaké do příprav vložila **Mia Bajić**. Díky!

![aktivity_Python_komunity_na_EuPy]({static}/images/czech_python_at_eupy.jpg)


### Hadí workshop

**17. 7. 2023**, hned na začátku konference, se konal celodenní [Hadí workshop](https://ep2023.europython.eu/pyladies-workshop)
(zmiňován již zde na blogu [v roce 2019](https://blog.python.cz/pyladies-snake-report) a [2020](https://blog.python.cz/Hadi-workshop-v-Brne]).
Ovšem letos to bylo poprvé **anglicky**.
Workshop opět nachystal a bravurně přednesl **Petr Viktorin** s výpomocí party **kouček a koučů** z Prahy, Plzně a Brna.
Někteří s námi koučovali vůbec poprvé, vítáme v komunitě :)

![snake_workshop]({static}/images/snake-workshop-eupy-2023.jpg)

### PyLadies Social Event

**21. 7. 2023**, tentokrát na zakončení konference, jsme pozvaly všechny PyLadies a příznivce na [večerní společenský event](https://ep2023.europython.eu/pyladies-social-event).
Do Hospůdky na Hradbách dorazilo přes 80 účastnic a účastníků konference. 
Akce sklidila velký úspěch.

## OSS stůl

Česká komunita byla pozvaná k vystavení stolu v prostoru pro projekty Open Source.
Dohodli jsme se na společné propagaci PyLadies, meetupů Pyvo, PyData a letošní edice konference [PyCon CZ](https://cz.pycon.org/2023/) (již od 15. září!).

![OSS_stul_Python_komunity]({static}/images/oss_table_at_eupy_2023.jpg)

## Poděkování Pyvci

Díky grantu, který PyLadies udělil Pyvec, nezisková organizace naší komunity, jsme mohly nabídnout návštěvnicím a návštěvníkům kvalitní samolepky s naším logem ve čtyřech barvách.

Budeme opět přítomné na konferenci PyCon CZ, samolepky využíjeme také na lokálních eventech všude, kde se budou konat aktivity pod naší hlavičkou.
